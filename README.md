#  *kilka słów o różach*                             
![obraz](roza3.jpg)
>„Sadźmy, przyjacielu, róże!
Długo jeszcze, długo światu
Szumieć będą śnieżne burze,
Sadźmy je przyszłemu latu!
>Autor: Seweryn Goszczyński, Przy sadzeniu róż, 1831
                                                                                                                  ![obraz](roza8.jpg)

![obraz](roza4.jpg)

**Róża, to jeden z najpiękniejszych rodzajów wśród krzewów, którego zalety doceniono już w starożytności i od tamtego czasu, róża zajmuje czołowe miejsce wśród roślin ozdobnych, nazywana często „królową kwiatów”. Róże występują w całej strefie umiarkowanej półkuli północnej i mają postać krzewów, bardzo zróżnicowanych, zależnie od gatunku. Ich wysokość waha się od piętnastu centymetrów, do nawet dziesięciu metrów u form pnących. Pędy wzniesione, czepne lub płożące się, uzbrojone mniej lub licznej w kolce. Kwiaty promieniste, podwójne, półpełne lub pełne w wszystkich barwach, za wyjątkiem czysto niebieskiej. Tysiące odmian róż, jakie są obecnie dostępne, możemy pogrupować na kilka grup.**



## Grupy róż

W ogrodnictwie, ze względu na pokrój i zastosowanie róże dzieli się na 7 grup:

1. *Róże wielkokwiatowe:*
 - Krzewy o wysokości od 0,5 do 1,5 m. Podczas kwitnienia posiadają duże pąki o pięknym kształcie, rozwijają się w ogromne kwiaty o przeróżnych barwach. Najliczniejsza i najważniejsza grupa odmian przeznaczonych do ogrodów oraz do uprawy na kwiat cięty.

2. *Róże rabatowe:*
 - Krzewy niższe od róż wielkokwiatowych. Silnie się krzewią oraz obficie kwitną od wiosny do późnej jesieni. Są wytrzymałe na niskie temperatury, długowieczne i bardziej odporne na choroby.

3. *Róże pnące:*
 - Krzewy o długich pędach, dochodzących do 6-8 m. Nie mają organów czepnych, należy je przywiązywać do podpór. Kwitnie obficie. Sadzi się je przy pergolach, altanach, ścianach.

4. *Róże parkowe:*
 - Krzewy silnie rosnące, o pędach prostych i ukośnych, dochodzących do wysokości 2,5 m. Kwitnie obficie, raz w roku. Kwiaty są pojedyncze, półpełne lub pełne, często o intensywnym zapachu.

5. *Róże pienne:*
 - Nie stanowią odrębnej grupy odmian. Są to krzewy odmian szlachetnych wyprowadzone w formie drzewka. Powstają w wyniku okulizacji lub szczepienia na specjalnie wyprowadzonych pionowo pędach.
 
6. *Róże okrywowe:*
 - Silnie się krzewią. Z pędów i liści tworzą zwartą okrywę z pędów i liści. Kwitnie obficie i długo.

7. *Róże miniaturowe:*
 - Pochodzą od róży chińskiej odmiany niskiej – Rosa chinensis minima. Delikatne, niskie krzewy o małych kwiatach i drobnych liściach. Wrażliwe na niskie temperatury. Wymagają kopczykowania. Często wykorzystywane do dekoracji wnętrz.




### Propozycje poczty kwiatowej:
| Bukiet      | Opis           | Zdjęcie  |Cena|
| ---------- |----------------| ---------|----|
|"Białe róże"|Elegancja klasycznych białych róż jest niepodważalna. Niezależnie od pory roku czy okazji , bukiet z 9 białych róż to doskonały wybór! Do bukietu możesz dołączyć bilecik.|![obraz](rose1.jpg)|79zł|
|"Herbaciane róże" | To kolor słońca i radości , wyzwala dobrą energię i ciepło. Wyślij więc online bukiet 15 herbacianych róż z zielonym przybraniem. Do bukietu dołącz bilecik i napisz życzenia.| ![obraz](rose2.jpg)|113zł|
|"Róże w pudełku"|Proponujemy Państwu nasz nowy HIT, 9 czerwonych róż w białym kwadratowym, kartonowym pudełku. Kwiaty będą trzymać się bardzo długo ponieważ ułożone zostały w gąbce florystycznej umieszczonej w plastikowym pojemniku.Do kwiatowego prezentu możesz dołączyć gratis bilecik.|![obraz](rose3.jpg)|90zł|
|"Zielone róże z zieloną herbatą"|Zielony kolor symbolizuje również ...rodzącą się miłość! Jest to barwa nadziei na szczęście. Wyślij on Line 11 zielonych róż przybranych pachnącym szarym eukaliptusem i dołącz zieloną herbatę. Do przesyłki można dodać bilecik i przekazać życzenia.|![obraz](rose4.jpg)|113zł|


###Rosaria
**Rosaria czyli ogrody różane były zakładane już w średniowieczu. Rosarium w Wojewódzkim Parku Kultury i Wypoczynku w Chorzowie (woj. ślaskie) jest największe w Polsce i jedno z większych w Europie. Posadzonych jest tam około 30 tysięcy róż. Ciekawą kolekcję róż posiada również Ogród Botaniczny w Łodzi, Ogród Botaniczny PAN w Powsinie, ogród różany w Szczecinie czy w Wilanowie.
Inne warte polecenia rosaria na świecie: ogród różany Józefiny w Chateau de Malmaison pod Paryżem, Europa-Rosarium w Sangerhausen (Niemcy), Roseraie du Val-de-Marne (Francja), ogród różany przed klasztorem misyjnym Santa Barbara( Kalifornia, USA), kolekcja róż w Hyde Hall (hrabstwo Essex na wschód od Londynu).** 

#Chorzów
**Obszar o powierzchni ponad siedmiu hektarów, to jeden z największych symboli Parku Śląskiego. Rosarium najpiękniej kwitnielatem, gdy setki tysięcy krzewów mieni się przepięknymi kolorami, a niektóre, jak frezje, wydzielają charakterystyczny, kuszący wręcz zapach.

Parkowe Rosarium to układ zamknięty w tzw. plastrze miodu. Składają się na niego 374 rabatki w kształcie komórek o powierzchni 7,5 metra kwadratowego. Poza tym, w ogrodzie jest 15 dużych rabat w kształcie soczewek, które mają od 75 do 350 metrów kw. Cała kolekcja róż liczy około trzystu odmian, które można podziwiać na około 35 tysiącach krzewów.

Najlepsze lato

Róże najintensywniej kwitną od połowy czerwca do połowy lipca. Potem, z mniejszą intensywnością, powtarzają ten proces aż do jesieni.

– Lato to dla Rosarium taki szczególny okres. Goście wiedzą już bowiem, że róże wyglądają wtedy najpiękniej i chętnie odwiedzają nasz ogród – przyznaje Łukasz Drozd, który nadzoruje pielęgnację parkowej zieleni. – Stałą popularnością cieszy się róża rugosa. Jej płatki wykorzystywane są do konfitur, kosmetyków i kąpieli. Jednak nie wolno ich zrywać z kwiatów. Należy zaczekać aż opadną – mówi. Większość odmian róż w Parku Śląskim to produkty krajowe oraz europejskich hodowców. Każdego roku ogrodnicy starają się poszerzać kolekcję. – Ze względu na zimotrwałość, zakupujemy tylko odmiany najodporniejsze. Niektóre z naszych róż mają ponad 25 lat – przyznaje Drozd.**
![obraz](chorzow1.jpg)
![obraz](chorzow2.jpg)
![obraz](chorzow3.jpg)
![obraz](chorzow4.jpg)
